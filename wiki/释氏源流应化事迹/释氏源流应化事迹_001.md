---
title: "释氏源流应化事迹(001)释迦垂迹"
id: "001"
type: "article"
external: "/detail_44_14960.html"
---
{% include 释氏源流应化事迹-nav.html %}

# {{ page.title }}

## 白话译文
释迦是梵语，译为华语称能仁。所谓垂迹，以法身为能现之本，而变化诸多分身以济度法界众生，是佛自觉觉他达到极圆满极神妙的境界。

且如释迦如来，实于久远劫前早成正觉，而仍以八相示现人间，虽仅短短数十年间，但为化导众生而留下许多事迹。我们可以藉着许多事迹，进而体悟法身的实相妙理。其实，法身、应身皆属不可思议，所以，不可以平常“生灭”的观念认定当时释迦真实诞生于王宫，其后又当真在双林谢世。要知道这是佛的大慈大悲，怜愍众生长迷不醒，为化导凡俗同归大觉，于不生灭中示现生灭，受生于王宫贵族，具三十二相，号称释迦，而后弃王位而出家，悟道成佛，度化无量众生。

今引经据论，略述释迦如来一代化仪，修因证果之前前后后，使人们从中可以了解到佛之所以垂迹人间度化众生的殊胜因缘。
## 古文原文
释迦者。梵语也。华言能仁。即娑婆世界化佛之姓也。垂迹者。菩提之为极也。神妙寂通。圆智湛照。道绝形识之封。理显生灭之境。

然释迦如来最初得佛之后。大悲利物。示有始终。圣人之利见于世也。则必有降本垂迹。开迹显本之妙存焉。夫本者。法身之谓也。迹者。八相之谓也。由法身以垂八相。由八相以显法身。本迹相融。俱不可思议。岂实诞于王宫。宁真谢于双林。但愍群迷长寝。同归大觉。缘来斯化。感至必应。若应而不生。谁能悟俗。化而无名。何以导世矣。是以标号释迦。名种刹利。体域中之尊。冠人天之秀。然后脱屣储王。真观道树。舍金轮而驭大千。明玉毫而制法界。

今约如来因行。引经论。叙圣源。用明法王一代化仪始终之义。此所以度众生之垂迹也。